explicatum revocentur, velut ad solam vim caesurae vel arsium
aut ad singularem pronunciandi modum.

· ltaque superest ut ratio constituatur, quam in universum
sequi debeamus. Miramur breves pro longis syllabis usurpatas,
quod rhythmus interruptus esse videtur. Quodsi rhythmus, id
est aequalitas temporis in successionibus arsium et thesium,
turbatur syllaba brevi vel potius breviore, debet momentum
aliquod adesse, quo suppleatur tempus sive mora, quae deest
syllabae brevi, ita ut haec longae vice fungi possit. Tota igi-
tur disputatio continebitur in quaerendis momentis, nam ut
dictum est unum minime suffecerit. Haec enumeraturus ad
productiones syllabarum praevertor‚ quae in initio versus legun-
tur; hinc ad eas pergam, quae in mediis verbis etin fine
verborum inveniuntur.

1. lle productione syllabarum ‚ quae in initio
vocum exsta-t.

Exordimur ab iis locis, quibus solam speciem produ-f
ctionis inesse demonstrari potest. HuJusmodi sunt versus, in
quibus voces ἕως et τέως brevis syllaba subsequitur. Principalis
enim forma illarum vocum erat ἧος et τῆος, id quod si ad
originem redimus, statim apparet. ‘Hoc enim est genitivus
pronominis relativi ὅς vel potius generis seminini hujus pro-
nominis, cum suffixum genitivi ος ad feminini formam ἦ ad-
jectum sit. Minime vero offendere potest, quod apud Homerum,
cum vox pro particula exstet, forma ἧος, cum pro vero geni-
tivo pronominis relativi, semper vulgaris forma ἧς legitur; nam
in pronominibus multo prius debilitationem quandam exstare,
quam in aliis vocibus satis constat. Vocem τέως vero non
aliter se habere atque ἕως, cum e similitudine et aequalitate
earum tum ex Cretensium forma τάως, cui subest τᾶος, con-
cludi potest; igitur in Jonum quoque dialecto primum τῆος,
tum, quod ex eo metathesi ortum est, τέως exstitisse, statuere
licet. —- Interdum praeter ἕως et τέως in libris etiam εἵως et
τείως invenitur, quae tamen formae errore tantum vel ignora-

tione verae formae ab illis, qui transscripserunt carmina, eis
1 *


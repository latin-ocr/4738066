-5-

scriptione illain recentius alphabetum interdum errores irre·
·psisse; subinde vero etiam consulto forma versui non prorsus
respondens scribebatur, cum ipsius lectoris arbitrio versuum
legendorum periti permitteretur. ut rectum legeret. Non igitur
‘semper confidere possumus librorum lectionibus, quod aperte
illae voces ἕως et τέως demonstrant.

Neque aliena est ab hac explicandi ratione productio,
quae exstare videtur M 208, ubi legitur αἴολον ὅφιν. Hic
quoque altera forma substituenda est, cum pro ὄφις legendum
sit ὅπφις. Hanc enim formam statuere non dubitandum est;
nam ad radicem ὂπ-, id est spectare vel ad principalem ra-
dicis formam ak-‚ quani Sanscrita lingua praebet, referendam
puto. ln primitiva igitur illa lingua, quam grammatici lndo-
Germanicam dicere solent, notionem serpentis expressam fuisse
voce ak-vi-s (proprie idem atque Latinorum spectans) statuen-
dum est. Hanc enim formam ut ponamus, analogia nos com·
movet, quam Sanscrita lingua praebet. Huic vocabulo respon-
deret in Graeca lingua ὅκ-Ρι-ς, a quo usitatis sonorum legi-
bus et ὅπφις et ὄφις descenderunt, illa quidem prior, baec
debilitatione quadam ex ea orta, sed tum usitatior forma.
Omnino vero debilitationem talem vel priorem firmiorem for-
mam statuere minime dubitabit is, qui, quamvis paullulum
tantum, historiam linguae cognoverit. Apud omnes enim gen-
tes lex illa valet, qua nulla lingua, quamdiu omnino gens ea
utitur, unquam prorsus perfecta et absoluta est, sed perpetuo
commutatur et continenter variatur, et ita quidem semper, ut
ad debilitandas et levigandas formas inclinet. Cujus debilita-
tionis cognitio imprimis ad Homerica carmina valet, cum ita
multa difficilia loca illustrentur et via pateat, qua eorum expli-
catio instituenda sit. Nam in Homericis carminibus potissi-
mum tot momenta conveniunt, ut vulgares etymologiae leges,
quibus ipsa Graeca lingua affertur et analogia, quam ea praebet,
saepe non sufficiant ad explicandum. Haec enim carmina, cum
antiquissimum literarum Graecarum monumentum sint et quasi
transitum efficiant e priore linguae statu in recentiorem promiscue
et multa nova et antiquiora elementa exhibent. Cum praeterea

ratio illa levigandarum formarum, quae apud Jones imprimis ex-
stitit, Jam latius pateret, linguatum quasi liquidae speciem praebuit.


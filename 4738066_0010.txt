Ut lingua numeris exculta plurimum confert ad artes
poeticas iuvandas, quoque politior est, eo minus poetarum co-
natus retardat, ita praeclarum poetae ingenium baud mediocri-
ter valet ad linguam formandam et novis incrementis augendam.
Constat autem metrum in sermone mutando vel expoliendo
summi esse momenti praesertim cum syllabarum varietates
numeris sese debeant accommodare. Nam etsi probo poetae
vix metrum obest, interdum tamen metrorum necessitati paulu-
lum ille concedit, cuius quae sit vis in versuum artificiis et
verborum collocatione satis animadverti potest. Clarissimum
vero documentum praebent Homeri carmina, si quis ad unum
liujus generis caput attendere velit, quod ad prosodiam pertinet
sive creberrimas syllabarum contractiones, synizeses aliasque
mutationes, quarum usu Homerus a poetis aetatis posterioris
vehementer recedit. Peculiarem quidem illius licentiam nemo
nescit, qua breves syllabas producere solet, cum ,apud reliquos
epicos rarior extet ista prosodia nec nisi certis legibus et cau-
tionibus concessa. Sane viri quidam docti sibi persuaserunt
eum usum ab heroici versus proprietate sive metri dominatione
repetendum esse, cui lingua Graeca fuerit obnoxia3 his tamen
omnino repugnandum opinor, viros doctissimos secutus, qui
imprimis inde ab Hermanni aetate rectissime licentiam talem
refutabant, qua Homerus ad arbitrium vel ut veteres gramma-
tici dicere solent διὰ μέτρου εὐχρηστίαν brevibus syllabis pro
>longi-s uti potuerit.

Primus igitur qui hoc licentia quadam ab Homero factum
plane negavit Godol'redus Hermannus‚ subtiliter causas
totius quaestionis explicavit in libris de metris poetarum Grae-
corum et Romanorum et in Elementis doctrinae metricae.
Praecipuas ille causas agnovit primum vim arsis, deinde men-
suram ancipitem in ordinis exitu, postremo robur accentus.
Sed arsi vereor ut iure tantam vim concesserit: nam etsi mag-

num afferat momentum idque haud raro gravissimum ad syllabas
1


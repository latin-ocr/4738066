-12—

pedis invenitur, id quod satis demonstrat, certa lege cunctae
Graecorum poeseos hoc sanciri.

Saepissime etiam ante consonas liquidas productio inve-
nitur, ubi prorsus nova explicandi causa mihi statuenda vide-
tur. Prius enim a grammaticis consonas omnino divisas esse
in mutas et sonantes satis constat. Multo significantior vero
divisio est, quam novissimis temporibus nonnulli instituerunt,
ita ut consonae durantes et consonae explosivae sive momen-
tariae, ut ita dicam, discernantur. Ad explosivas consonas eae
pertinent, quae enunciatae statim exhalantur et in auras effu·
giunt3 consonas durantes vero aliquamdiu in pronunciatione
sustinere et conservare licet. Consonae durantes igitur quasi
geminatae consonae vim in pronunciatione praestare possunt,
ita ut suo jure positionem efficere aptae sint. Nam productio
per positionem, quid est, nisi extensio temporis, quo syllaba
in pronunciatione utitur? Utraque enim consona ipsa sane
parvi momenti est, sed una cum altera consona syllabae satis
temporis addit, ut recte ea idem temporis spatium ad se vin-
dicet, atque syllaba, in qua vocalis natura longa exstat. Pro-
fecto vero par est, jus, quod duabus consonis conjunctis
conceditur, uni consonae permitti, si per se idem tempus in
pronunciatione consumit. Mediam quasi rationem obtinent con-
sonae, quae duplices (lici solent, ψ, ξ, ζ; hic enim duae con-
sonae tam arcte cohaerere videbantur, ut unam efficerent atque
baec imprimis causa suit, cur unum signum eis quaereretur.
Quas duplices consonas curn nunquam fere Homerus dubitaret
ad producendas syllabas affere, etiam ζ, infirmissimam earum,
profecto mirum esse non potest, eum illis consonis quoque
durantibus, quas in pronunciatione simillimas reddere licuit
consonis duplicibus, interdum hoc jus concessisse. Etiam alia
ratione hoc probari potest. Jones enim mollissimos et acutissi-
mo sensu praeditos fuisse nemo ignorat. Velut conjunctio con-
sonae mutae cum liquida, quae apud omnes gentes levissima
consonarum junctura habetur, tam aspera eis videbatur, ut
semper fere in lliade positionem efficiat. Quodsi conjunctio
tam levis jam hanc vim praestitit, num mirum est, etiam con·
sonas durantes acuto eorum aurium judicio satis graves videri
potuisse, ut syllabam producerent? Denique infinita quoque


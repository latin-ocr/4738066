..2-“

producendas, nullum tamen locum observavi, qui solam arsin
sufficere demonstret. Neque secundam causam probandam puto,
quippe quae divisione hexametri non recta nitatur. Hermannus
enim versum heroicum sic divisit in tres partes, ut ad prima-
riam caesuram semper fere secundaria quaedam accedat. Sed
iu hexametris dactylicis ordo cum caesura uon solet eosvenire,
cum minus diaeresin, quam caesuram praebeant, qua pes dis-
cinditur. Denique vix dubitari potest, quin accentui minor vis
tribuenda sit. Nam ut verum sit ictum in Graecorum poesi
nunquam fuisse neglectum, ad versum tamen ille minus valuit,
siquidem poesin antiquam potissimum ex syllabarum mensura
pendere constat. Ceterum novissimis Graeciae temporibus de-
generante lingua regnabat accentus in versibus componendis,
id quod versus qui dicuntur politici demonstrant3 Homerus
autem accuratissime syllabarum mensuram et rationes exegit.

Deinde praeclarus liber in bac quaestione versatus Spitz·
neri est de versu heroico. 'Is diligenter de gravissimis parti-
bus disseruit et necessariam materiam plenissime protulit, nec
tamcn disputationem perfecit, cumque non semper causas pro-
ductionum probabiliter explicet, maluit locos in genera redactos
enumerare. Huc accedit quod doctrinam digammi prorsus
reiecit, itaque permultas difficultates nequivit superare. Recte
tamen fecit quod magnam partem productionum ad caesuras
>revocat3 minus recte, quod ad accentus vim interdum confugit.
Porro vereor ne nimiam vim tribuat interpunctioni, quae bre-
vem syllabam excipiat, ratus hujus generis exemplis Iliadem
et Odysseam abundare.

Post Spitznerum accuratissime partem hujus quaestionis
tractavit Hos smannus in Quaestionibus Homericis. Disseruit
ille de productionibus syllabarum brevium inexitu vocum: quae
quamquam solam partem amplissimae disceptationis efficiunt,
sane gravis est pars et patet latissime. Ceterum satis proba·
bilem explicationem plurimarum productionum attulit, quamvis
nonnulla minus perspexisse vel parum constanter peregisse
videatur.

Omnino viris doctis assentior, qui varias causas in hac
quaestione putent admittendas esse, nec fieri potest ut, quod
nonnullis placuit, omnes vel plurimae productiones ad unicum

